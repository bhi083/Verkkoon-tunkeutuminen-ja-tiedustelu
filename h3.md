# h3 Messuilla

## x) Cyber Security Nordic

Osallistuin Cyber Security Nordic-messuille Helsingin messukeskuksessa 4.11.2025. Messuilla oli paljon pohjoismaisia tieturva-alan yrityksiä ja edustajia, monia mielenkiintoisia paneeleja ja tuotteita esillä.

Itselleni messujen suurin hyöty oli mahdollisuus verkostoitua alan yritysten kanssa ja tiedustella mahdollisista työharjoittelu- ja työllistymismahdollisuuksista.

Tutustuin etenkin kahteen yritykseen: Insta ja Cyberday.

## Insta

Insta Group Oy eli Insta on suomalainen monialainen teknologiayhtiö. Itseäni heidän toiminnassaan eniten kiinnostaa kyberturva ja puolustusteknologia.

Juttelin Instan edustajien kanssa ja esittelin omaa osaamistani. Kyselin, mitä kaikkea toimintaa Installa on pääkaupunkiseudulla, ja miten heille voi päästä työharjoittelijaksi, mieluiten tietoturvasektorille.

Installa on konttori Espoossa, jossa toimii yrityksen tietoturvaoperaatiokeskus (SOC). Tänne otetaan kuulemma korkeakouluopiskelijoita, seuraavan kerran todennäköisesti helmikuussa haku. Aion varmasti hakea.

Tunkeutumistestaavalle tietoturvalle Installa on oma tiiminsä, jonka johtaja oli paikalla. Juttelin hänen kanssa asiasta. Tiimi on pieni ja toimii Tampereelta käsin, mutta etätyöhönkin on mahdollisuus. Paras tapa päästä tiimiin mukaan on SOC:in kautta muutaman vuoden työkokemuksen jälkeen.

## Cyberday

Cyberday on suomalainen Tampereella toimiva SaaS-yritys, jonka päätuote on samanniminen tietoturvan hallintatyökalu. 

Cyberdayn työkalun pointtina on helpottaa yrityksen tietoturvan dokumentointia ja standardien ja vaatimusten noudattamista. Cyberday tuntee yli 70 eri standardia ja vaatimusta.

Työkalu pitää huolen siitä, että yrityksen tietoturva noudattaa vaatimuksia. Työkaluun voi syöttää yrityksen olemassa olevat tiedot ja dokumentoinnit, ja työkalu kertoo, kuinka lähellä haluttuja vaatimuksia ollaan. Samanaikaisesti voi käyttää useampia eri standardeja tai vaatimuksia, esim. ISO27001 ja NIS2.

Cyberday käyttää tekoälyä keksiäkseen ratkaisuja vaatimusten saavuttamiseen.

Lisäksi tekoälyä käytetään automaattiseen dokumentointiin. Ohjelma luo dokumentoinnit annettujen standardien mukaisesti, jotta käyttäjä voi vain käydä ne läpi.

<img width="2460" height="1247" alt="Näyttökuva 2025-11-07 124641" src="https://github.com/user-attachments/assets/43069056-b426-40d1-b542-b1bd2dbf8825" />

Cyberdayn käyttöliittymä

Haaga-Helialla kuulemma on koulutuslisenssi Cyberdayhin, mutta henkilö jonka kanssa keskustelin ei muistanut kuka pääkäyttäjä on. Tästä pitää itse ottaa selvää, työkalu vaikutti sen verran mielenkiintoiselta.

## Miten meni messut?

Mielestäni messut olivat todella mielenkiintoiset ja hyödylliset itselleni. Kävin messuilla melko pikaisesti, olisin voinut viihtyä myös pidempään, mutta päiväni oli jo valmiiksi kiireinen työvuoron takia, joten en ehtinyt kuin raapaisemaan messujen pintaa.

Kiitos tästä messukäynnistä kurssin opettajille! Mukava kevennys.
